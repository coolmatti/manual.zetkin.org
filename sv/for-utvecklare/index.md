---
lang: sv
ref: developer.index
title: Zetkin-manualen för utvecklare
kicker: |
    Zetkin är ett kraftfullt system för att organisera aktivism. Som utvecklare
    kan du få ut ännu mer av den kraften.
---

Zetkin är en stabil webbplattform byggd med moderna tekniker för att vara lätt
att utveckla, anpassa och bygga egna lösningar ovanpå.

Zetkin utvecklas av Zetkin Foundation som strävar efter att på alla sätt göra
det enkelt för utvecklare att förbättra Zetkin ytterligare. Stora delar av
Zetkin är open-source och plattformen utvecklas ideellt av våra engagerade
"hacktivister".

## Zetkin Platform
Zetkin Platform är namnet på det system som ligger till grund för hela Zetkin.
Det är en hostad lösning med ett öppet API som alla Zetkins applikationer
använder.

[Läs mer om Zetkin Platform](./plattformen)

## Vad kan du göra?
Med Zetkin Platform är dina möjligheter som utvecklare enorma. Du kan hjälpa
oss utveckla Zetkin, eller utveckla helt egna anpassningar och lösningar
ovanpå Zetkin Platform.

### Bidra till Zetkin-projektet

> Tycker du om Zetkin? Bidra med dina färdigheter och hjälp oss utveckla det.
> [Läs mer](./bidra)

Om du är programmerare, formgivare, UX-designer eller besitter någon annan
teknisk kompetens är du välkommen att bidra till Zetkin-projektet på ett sätt
som kommer alla anslutna organisationer till gagn.

[Läs mer om att utveckla Zetkin](./bidra)

### Anpassa Zetkin
Samtliga av Zetkins tre front-ends (Aktivistportalen, Zetkin Call och Zetkin
Organize) är open-source. Om du vill kan du köra egna instanser av dessa och
anpassa dem efter din organisations specifika krav eller profil.

[Läs mer om att anpassa Zetkin](./anpassa)

### Utveckla egna applikationer
Zetkin Platform har ett publikt API som alla våra applikationer använder. Du
kan skapa egna applikationer som använder Zetkin Platform API, exempelvis om
din organisation vill visa Zetkin-innehåll på er hemsida, eller om det saknas
en pusselbit i ert arbetsflöde.

[Läs mer om egna applikationer](./egna-appar)
