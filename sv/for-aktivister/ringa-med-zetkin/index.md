---
lang: sv
slug: ringa-med-zetkin
ref: activist.call
title: Ringa med Zetkin
kicker: |
    Om du blivit tilldelad ett ringuppdrag kan du hjälpa din organisation nå ut
    via telefon. Lär dig använda Zetkin Call här.
---

En av de viktigaste insatserna en aktivist kan göra för sin organisation är att
delta i rundringningar. Telefonen är det mest effektiva sättet att mobilisera,
att söka kontakt och att samla in synpunkter från medlemmar och sympatisörer.

## Vem kan ringa?
Om du är ansluten till en organisation kan den organisationen utse dig till
ringare genom att lägga till dig i ett så kallat _ringuppdrag_.

Läs mer [om ringuppdrag](./ringuppdrag)

## Hur fungerar det?
Om du blivit tilldelad ett ringuppdrag kan du använda webbapplikationen
_Zetkin Call_ för att ringa runt. Principen är enkel. Zetkin väljer ut en person
som du ska ringa. Du följer instruktionerna på skärmen, och när du är klar
loggar du hur samtalet gick.

## Vad behöver jag kunna?
Den här sektionen av manualen innehåller allt du behöver veta för att kunna
använda Zetkin för att ringa runt. Dessutom är det möjligt att din organisation
har egna tips och instruktioner för hur du ska göra.

Innan du börjar är det klokt att först [sätta sig in i uppdraget](./innan-du-borjar).
Därefter är det bara att [sätta igång och ringa](./samtalet).

Om du behöver göra om ett samtal, eller blir uppringd av någon du ringt tidigare
kan du [logga det på nytt](./att-gora-om).
