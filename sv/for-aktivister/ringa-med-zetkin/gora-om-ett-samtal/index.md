---
lang: sv
slug: gora-om-ett-samtal
ref: activist.call.redo
title: Att göra om ett samtal
kicker: |
    Om du behöver göra om ett samtal, eller om blir uppringd av någon du sökt
    tidigare, kan du starta ett nytt samtal parallellt med ditt pågående.
---

I skärmens nedre vänstra hörn finns en liten rund symbol som tar dig till
samtalsloggen. Där kan du se alla dina tidigare samtal, och starta nya.

![Knapp för att öppna loggen](loggknapp.png)

I anslutning till samtalsloggen visas också en lista på pågående samtal om
du har flera parallella samtal igång.

> Om någon du sökt ringer upp dig, fråga om deras namn och sök snabbt fram
> samtalet i loggen för att kunna starta ett nytt. Du kan då genomföra ett
> samtal precis som om det hade varit du som ringde.

## Starta om ett gammalt samtal
När du startar om ett tidigare samtal skapas i själva verket ett nytt samtal
med samma person. Du kan rapportera det hur du vill utan att det påverkar det
tidigare samtalet.

## Flera parallella samtal
Om Zetkin redan har valt ut en person som du ska ringa när du plötsligt måste
starta ett nytt samtal innebär det att du har två samtal parallellt. Det
indikeras bland annat genom fler runda symboler i hörnet. Varje ny person du
startar ett samtal med får en egen boll.

> Bollarna studsar sporadiskt för att påminna dig om att slutföra samtalen.

![Parallella samtal](parallellasamtal.gif)

För att växla mellan två samtal kan du klicka på respektive boll. När du är
klar med ett parallellt samtal startar inget nytt, utan Zetkin Call växlar
automatiskt över dig till ett av de andra.

## Undvik parallella samtal
Den här funktionen är smidig när du plötsligt måste logga ett nytt samtal,
exempelvis om någon ringer dig eller om du lovat att ringa upp någon vid ett
visst klockslag.

Det är däremot ingen bra funktion för att själv försöka kontrollera vilka man
ska ringa, istället för att låta Zetkin välja ut dem åt en.

Ju fler parallella samtal du har, desto svårare blir gränssnittet att använda.
Dessutom innebär varje samtal som allokeras åt dig att ingen annan kan ringa
just den personen i Zetkin.
