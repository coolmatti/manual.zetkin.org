---
lang: sv
slug: stalla-in
ref: activist.campaigns.cancel
title: Om du måste ställa in
kicker: |
    Om du blivit inbokad på en aktion och inte kan delta måste du meddela den
    som är ansvarig.
---

Det finns inget sätt i Zetkin att avboka sig från en aktion. Aktioner är ofta
väldigt beroende av de personer som deltar, och den som är ansvarig måste få
reda på om en eller flera deltagare inte kan komma.

Om du behöver ställa in måste du därför personligen kontakta den som är
ansvarig.

## Om du fått en påminnelse
Om du har fått en påminnelse via e-post kan du läsa i påminnelsen vem som är
ansvarig för den specifika aktionen och hur du kan kontakta den personen.

Kontakta den ansvarige via telefon, SMS eller e-post och meddela att du inte
kan komma. Tänk på att det är schysst att vara ute i god tid, och hellre
använda telefonen än e-post så att den ansvarige har en god chans att upptäcka
att du inte kommer.

## Om du ännu inte fått någon påminnelse
Om du får förhinder med god framförhållning har du antagligen ännu inte fått
någon påminnelse, och kan därför inte veta vem som kommer vara ansvarig för
aktionen.

I sådana här situationer är det bäst att istället kontakta den som är ansvarig
för hela kampanjen. Vem det är hittar du på kampanjens sida i Zetkin.
