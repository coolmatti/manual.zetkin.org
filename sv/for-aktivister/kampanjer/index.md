---
lang: sv
slug: kampanjer
ref: activist.campaigns
title: Delta i kampanjer
kicker: |
    Organisationer använder Zetkin för att genomföra kampanjer, till exempel
    för att sprida sina idéer. Zetkin gör det enkelt för dig som aktivist att
    delta.
---

I Zetkin är kampanjer ett sätt att tematiskt eller under en begränsad tid
samla aktioner som hör ihop, ofta därför att de genomförs med samma syfte.

Exempel på kampanjer kan vara “Feministisk kampanj 2017”, “Höstkampanj 2018”
eller “Mobiliseringskampanj inför 1 maj 2019”. Kampanjer fylls med aktioner,
alltså tillfällen som du som aktivist kan delta vid.

Aktioner kan till exempel vara flygbladsutdelningar, funktionärspass vid
något arrangemang eller en schemalagd timme i telefon vid en rundringning.

På de här sidorna kan du läsa om hur du [hittar aktioner](./hitta-aktioner)
som du vill delta i, [hur du gör för att delta](./delta-i-tre-steg) och vad du
ska göra [om du måste ställa in](./stalla-in).
