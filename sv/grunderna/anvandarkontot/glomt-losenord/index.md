---
lang: sv
slug: glomt-losenord
ref: basics.account.resetpass
title: Återställ ett bortglömt lösenord
kicker: |
    Om du glömmer ditt lösenord kan du återställa det med hjälp av din
    e-postadress.
---
Zetkin sparar inga lösenord i klartext, utan krypterar dem på ett sätt som gör
att vi inte kan avslöja ditt lösenord för dig eller någon annan. Det betyder att
om du glömmer lösenordet måste du istället begära ett nytt.

För att återställa ditt lösenord klickar du på länken "Lost password?" vid
inloggningsformuläret. Fyll sedan i den e-postadress du angivit som
användarnamn i Zetkin. Ett e-postmeddelande med en speciell länk skickas till
adressen, och du måste klicka på länken inom 24 timmar för att få möjlighet
att fylla i ett nytt lösenord.

## Välj ett säkert lösenord
För att skydda ditt konto, välj ett lösenord som blandar stora och små
bokstäver med siffror och symboler. Ju längre och mer varierat det är, desto
mindre risk att någon kan gissa sig till det.

## Skydda din e-postadress
Eftersom allt som behövs för att byta lösenord om du glömt bort det är tillgång
till din e-postadress är det viktigt att du skyddar åtkomst till din inkorg.
