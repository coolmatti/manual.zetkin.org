---
lang: sv
ref: basics.account
slug: anvandarkontot
title: Användarkontot
kicker: |
    Att registrera ett användarkonto i Zetkin är enkelt. Även om du är ansluten
    till flera organisationer behöver du bara ett användarkonto.
---

## Skapa ett användarkonto
Innan du kan börja använda Zetkin måste du skapa ett användarkonto. Det gör du
[via aktivistportalen](https://www.zetk.in/register). Fyll i för- och efternamn
samt e-postadress och välj ett lösenord. Din e-postadress blir ditt
användarnamn.

Efter att du registrerat dig måste du bekräfta att du äger den e-postadress du
använt. Gör det genom att kolla i din inkorg efter ett meddelande från Zetkin,
och klicka på bekräftelselänken.

## Logga in
När du har ett konto kan du logga in i Zetkins olika webbapplikationer, till
exempel för att komma åt [din sida i aktivistportalen](/sv/for-aktivister/aktivistportalen).

## Skydda ditt lösenord
Ditt lösenord är nyckeln för att komma åt den information du har rätt till i
Zetkin. Välj ett säkert lösenord!

Om du glömt ditt lösenord kan du [återställa det](./glomt-losenord) och om du
vill byta lösenord kan du göra det i [kontoinställningarna](./hantera-konto).

## Innan du kan börja använda Zetkin
Efter att du registrerat dig, bekräftat din e-postadress och loggat in kan du
börja använda Zetkin. Men för att du ska få ut något av Zetkin behöver du också
[ansluta dig till en organisation](../organisationer/ansluta).
