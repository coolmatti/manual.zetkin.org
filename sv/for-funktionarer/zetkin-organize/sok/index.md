---
lang: sv
slug: sok
ref: official.organize.search
title: Sök och finn med Zetkin Organize
kicker: |
    Sökfunktionen i Zetkin Organize är ständigt närvarande. Med den kan du
    snabbt hitta det du behöver för att jobba effektivt, utan att behöva
    byta kontext.
---

Sökfältet hittar du längst upp i Zetkin Organize. Oavsett vilken sektion du
arbetar i finns sökfältet alltid på samma plats och kan närsomhelst användas
för att söka efter vad som helst.

![Topplist i Zetkin Organize](./header.png)

> __TIPS!__
> Du kan söka ännu snabbare med kortkommandon. Skriv `//` för
> att aktivera sökfältet. Skriv `?` eller läs i manualen för
[fler kortkommandon](/sv/for-funktionarer/tips/snabbtangenter).

Du söker genom att klicka på sökfältet (eller använda ett
[kortkommando](/sv/for-funktionarer/tips/snabbtangenter) för sök) och börja
skriva. Sökresultat hämtas samtidigt som du skriver, men inte förrän du
skrivit tre tecken eller fler.

Sökresultatet visas i en lista direkt i anslutning till sökfältet. Du kan
klicka eller stega ner med piltangenterna och trycka enter för att välja det
du sökte.

## Vad kan jag söka efter?
Du kan söka efter praktiskt taget vad som helst som finns att arbeta med i
Zetkin Organize. Till exempel:

* Personer och [sparade sökningar](/sv/for-funktionarer/manniskor/komplex-sok)
  efter personer
* Kampanjrelaterat innehåll såsom aktioner och aktivitetstyper
* Ringuppdrag
* Platser
* Datum för att hitta det som händer en viss dag

## Avgränsa sökning
Till vänster i sökfältet finns en liten meny som du kan använda för att
avgränsa din sökning till en viss typ av innehåll. De olika typerna
motsvarar sektionerna i Zetkin Organize. Det innebär att du kan söka efter
innehåll relaterat till Människor, Kampanj, Dialog respektive Kartor
separat.

![Olika sökavgränsningar](./scopes.png)

Detta är användbart om du vet precis vad du letar efter, och exempelvis vill
hitta en viss person _Anna_, utan att behöva hitta den geografiska platsen
_Anna Lindhs Plats_.

> __TIPS!__
> Använd [separata kortkommandon](/sv/for-funktionarer/tips/snabbtangenter)
> för att starta en avgränsad sökning, exempelvis `/p` för att söka efter
> människor (_people_).

Välj sektion i listan för att ange vilken av följande avgräsningar du vill
använda.

### Människor
Med avgränsningen _Människor_ hittar du följande typer av innehåll:

* Personer (baserat på namn, e-postadress, telefonnummer m.m.)
* Sparade sökningar (baserat på namnet på sökningen)

### Kampanj
Med avgränsningen _Kampanj_ hittar du följande typer av innehåll:

* Kampanjer (baserat på kampanjens namn)
* Dagar med aktioner (exempelvis "2018-09-09", "imorgon", "på torsdag")

### Kartor
Med avgränsningen _Kartor_ hittar du följande typer av innehåll:

* Sparade platser (baserat på platsens namn)
