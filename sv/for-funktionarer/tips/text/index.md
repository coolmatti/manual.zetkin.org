---
lang: sv
slug: text
ref: official.tips.texteditor
title: Formatera text
kicker: |
    På ett par ställen i Zetkin Organize kan du använda textredigeraren för
    att skriva och formatera mer komplex text.
---

Textredigeraren använder du bland annat för att skriva och formatera
instruktioner till ringare i ett ringuppdrag.

![Textredigeraren](./textredigeraren.png)

## Formatering
I textredigeraren kan du skriva styckesindelad och formaterad text. Markera
en del av texten och klicka på knapparna i formatraden för att göra texten
fetstilt, kursiv eller understruken.

> Du kan ångra en inmatning eller byte av format genom att klicka på
> ångra-pilen i formatraden.

Du kan också byta format på ett helt stycke från brödtext till rubrik genom
att välja format i listan i formatraden.

## Listor
Du kan skriva numrerade och onumrerade listor genom att välja något av de
båda listformaten i formatraden. Välj flera befintliga stycken och gör om dem
till listor genom att klicka på en av listknapparna, eller klicka först på
knappen och skrev sedan dina listpunkter en efter en.

## Länkar
Du kan skapa länkar till andra sidor (exempelvis till en mer utförlig
ringmanual) genom att markera en text och klicka på länkknappen i formatraden.
En liten ruta öppnas där du får skriva in adressen som du vill att länken ska
peka på.

![Länka text](./lanka-text.png)

Om du vill ta bort en länk kan du markera den länkade texten och klicka på
knappen för att bryta länk i formatraden.

## Spara eller avbryt
När du klickar på "Spara och stäng" sparas dina ändringar. Om du istället
klickar på "Stäng utan att spara" kommer dina ändringar att slängas.
