---
lang: sv
ref: official.index
slug: for-funktionarer
title: Zetkin-manualen för organisationsfunktionärer
kicker: |
    Funktionärer är de användare i en organisation som inte bara deltar i
    aktiviteter utan också organiserar. Olika typer av funktionärer har olika
    långtgående rättigheter.
---

## Vad är en funktionär?
Funktionär är ett samlingsnamn för de användare i en organisation som har
rättigheter och ansvar för att organisera.

Varje organisation har minst en funktionär, som kan utse fler om hen vill
för att dela på ansvaret i organisationen.

Det finns två sorters funktionärer som har olika nivåer av rättigheter och
ansvar. Den högre nivån heter administratör, och den lägre organisatör.

## Vad kan funktionärer göra?
Funktionärer har tillgång till organisatörsappen Zetkin Organize, som
används för att organisera och administrera organisationens data.

> Funktionärer arbetar i appen [Zetkin Organize](//organize.zetk.in) med att
> organisera och administrera den egna organisationen.

Funktionärer kan göra olika mycket beroende på vilken nivå man tillhör. Den
lägre nivån kallas _organisatör_ och är utformad för att vara tillräcklig
för sådant som ofta väldigt många i en organisation gör, exempelvis att
jobba löpande med pågående kampanjer och ringuppdrag.

Den högre nivån kallas _administratör_. Administratörer har tillräckliga
rättigheter för att göra allt som behövs i en organisation, exempelvis att
lägga till och ta bort människor ur personlistan, planera kampanjer och
skapa ringuppdrag.

### Rättighetsmatris
I matrisen nedan kan du se vad organisatörer respektive administratörer
har rättighet att göra.

| Rättighet                                 | Organisatör   | Administratör
|-------------------------------------------|:-------------:|:-------------:
| Logga in på Zetkin Organize               | Ja            | Ja
| Planera kampanjer                         |               | Ja
| Organisera kampanjaktioner löpande        | Ja            | Ja
